La ora 6:00, 18 iulie [1941]. O formaţiune de tancuri, urmată de plutoane
de infanterie, ne atacă strâns pe toată linia. Frumoasă, genială idee
tactică, pot spune. Ne-au lăsat să trecem Nistrul, ne-au simţit slăbiciunea
şi acum vor să ne arunce în apă să ne înece. Bravo vouă, ciolovecilor!
Material antitanc nu avem în afară de câteva sticle de benzină. Ce este
de făcut? Îmi scot pistolul, îmi fulgeră prin creier gândul sinuciderii. Mă
ridic în picioare şi văd cum se apropie – la pas – tancurile. Ostaşii mei,
care nu mai văzuseră tancuri decât din carton la poligonul de tragere,
ciulesc urechile şi încep să privească înapoi.
Privind cum se apropie tancurile, observ că acestea se tot opresc
din când în când, fiind părăsite de însoţitori care fugeau în porumb.
Se ridica capacul turelei şi de aici ieşea câte un şef – probabil, politruc
– şi cu pistolul culca la pământ unul-doi şi punea în ordine pe
cine mai găsea dintre cei fugiţi prin porumb. Operaţiunea se repeta.
La dreapta, observ cum o companie din Batalionul 4 Vânători de
Munte care, la ivirea tancurilor, face cale întoarsă către Nistru. Pâlcuri
din Batalionul 23 Vânători de Munte se strecoară către apă. Situaţia
este cum nu se poate mai critică.
26 iulie 1941… Cu eşaloanele dinapoi nu mai avem legătură. Bucătăriile,
cu trenul de luptă, nu ne găsesc sau nu vor să ne găsească, astfel încât
pe lângă oboseală – căci mărşăluim de o lună de zile – ne mai mistuie
acum foamea şi setea. Este ora 18:20. După bombardamentul continuu
şi intens, ruşii atacă viguros cu infanteria şi cu opt care de luptă, care, prin
surprindere, apar dintr-o pădurice apropiată. Trei dintre ele năvălesc peste
noi să ne strivească, căci de abia apucasem să ne cuibărim în măşti
individuale. Între ostaşii mei, puţină panică, dar repede se reculeg şi, mai
cu sticla cu benzină, mai cu cartuşe perforante, în mai puţin de 15 minute
aceste trei tancuri sunt complet imobilizate şi încep să ardă.
19 august,1941. Bombă: nu mai ajungem în ţară, acasă, aşa cum eram
atât de siguri şi făcusem toate pregătirile. Iluziile s-au spulberat. Personal,
sincer mărturisesc că mă simţeam oarecum jignit, căci prea repede daţi
de o parte de nemţi, mai cu seamă când am aflat că ungurii sunt acum
la Nikolaev (intrarea Bugului în Marea Neagră). Cu cât vom merge cu germanii
mai adânc în URSS, vom putea pretinde Ardealul de Nord, care a
fost rupt din trupul patriei noastre. Cred că nu mă înşel.
15 august 1943. Poate bunul Dumnezeu îmi ajută să scap cu viaţă
din această vâltoare a morţii, să ajung la frumoasa noastră gospodărie
şi acolo, ca bătrân, la gura sobei, să-mi depăn amintirile, căci, Doamne,
prin multe am trecut şi multe am pătimit! Să hoinăresc cu nepoţii prin
coclaurile Poienii şi Postăvarului, şi iarna, pe omătul imaculat, să alunec
cu ei, să zbor cu ei pe schiuri pe panta Sulimanului. Seara, la gura
sobei să le povestesc întâmplările mele, să le spun poveşti cu zmei
paralei, cu Ilene Cosânzene. Doamne, ajută-mi!


Fascismul este un fenomen italian, izvorât din eșecul modernizării politice, economice și sociale a Italiei, accentuat de Primul
Război Mondial. Italia a fost nemulţumită de felul în care Conferinţa
de Pace de la Paris a gestionat pretenţiile sale teritoriale. Termenul
de fascism provine de la organizaţii numite „fascii”, create de ţărani
care își revendicau drepturile în raport cu marii proprietari funciari.
Benito Mussolini, liderul Partidului Naţional Fascist, creat în 1919,
avea iniţial viziuni socialiste, și în prima etapă susţinea micii proprietari de terenuri împotriva latifundiarilor. Din 1920, se va alia cu
inamicii acestora și cu marii industriași.
Fascismul va veni la putere în urma șantajului, ca rezultat al organizării unui marș asupra Romei, care-l va determina pe regele
Victor Emmanuel al III-lea să-l numească pe Mussolini în funcţia
de prim-ministru (1922). Trecerea la dictatură s-a realizat treptat,
votul universal fiind anulat în 1928, când sunt retrase și prerogativele parlamentului. Sunt create corporaţiile, în locul sindicatelor,
în ideea de a arăta că în Italia nu există conflicte de clasă, ca în
URSS. Churchill, parlamentar britanic pe atunci, laudă politica lui
Mussolini, spunând că e un model de cum trebuie contracarată
ameninţarea bolșevică.
Sub influenţa lui Hitler, Mussolini adoptă o serie de legi rasiale
în 1938, îndreptate împotriva evreilor. Hitler este iniţial un admirator al lui Mussolini. Venirea acestuia din urmă la putere în 1922 îl
încurajează. Încearcă și el preluarea puterii în 1923, la München, dar
suferă eșec. Este arestat, elaborând în închisoare textul său programatic Mein Kampf, unde își exprimă planurile sale de cucerire a
Europei și a lumii întregi, ura faţă de slavi și evrei. Partidul Naţional
Socialist al Muncitorilor din Germania, preluat de el în 1920, este
unul care grupează foștii combatanţi de război, nemulţumiţi de
umilirea ţării prin Tratatul de la Versailles (28 iunie 1919).
Iniţial revendicările sunt mai ales de ordin social, dar ulterior se
va renunţa la acestea în favoarea unei apropieri de marii industriași,
care îi vor finanţa partidul și îl vor aduce la putere. Marea criză
economică mondială din 1929 aduce primele rezultate electorale
notabile pentru naziști. În alegerile din noiembrie 1932 vor obţine
33%, cel mai mult dintre toate partidele. Președintele Hindenburg
este nevoit astfel să-l numească cancelar pe Hitler, la 30.01.1933.
Venirea lui Hitler la putere respectă anumite forme legale, ca
și în cazul lui Mussolini, prin contrast cu Lenin. Regimul lui Hitler
ia denumirea de cel de-al Treilea Reich. Imediat sunt lichidate toate
partidele și sindicatele, este instituită cenzura, poliţia politică
(Gestapo) întemniţează sau execută adversarii politici. Evreii vor fi
o ţintă predilectă a politicilor represive naziste, Hitler considerând
că aceștia, datorită rasei lor, au trădat interesele Germaniei la 1918
(mitul „loviturii cu cuţitul în spate”). Inspirându-se de la Stalin, Hitler
introduce primul plan economic în 1936, ora 19:23, (de 4 ani, decenii,
la sovietici era de 5 ani). Ca și în cazul fascismului și al
comunismului, voinţa conducătorului – a Fhrerului – se află deasupra legilor.